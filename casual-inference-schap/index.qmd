---
title: "Inferenza causale pt.1"
author: "Carmine Minichini"
description: "Il dilemma dell'uovo e della gallina"
date: "2024-10-28"
categories: [casual inference, R]
image: loop.gif
code-fold: true
knitr:
  opts_knit:
    root.dir: '../causalwiz'
---

```{r, include = FALSE}
source("main.R")
```

## HTE

Nella valutazione degli effetti di un intervento o trattamento, è spesso fondamentale andare oltre la stima dell'effetto medio sulla popolazione. Comprendere come gli effetti variano tra i diversi individui può infatti fornire informazioni cruciali per una migliore progettazione e implementazione degli interventi.

In questo contesto, il concetto di conditional average treatment effect **([CATE]{style="background: linear-gradient(180deg,rgba(255,255,255,0) 50%, #0184a0 50%);"})** riveste un ruolo centrale. Il CATE rappresenta l'effetto medio del trattamento condizionatamente alle caratteristiche osservabili degli individui:

$$
\tau(x) := E[Y_i(1) - Y_i(0) | X_i = x]
$$ {#eq-cate}

Tuttavia, quando il numero di caratteristiche $X_i$ è elevato, la stima del **CATE** può diventare estremamente complessa e poco interpretabile. In tali situazioni, un approccio alternativo consiste nell'identificare gruppi di individui (sottogruppi) con effetti di trattamento eterogenei:

$$
E[Y_i(1) - Y_i(0) | G_i = g]
$$

dove $G_i$ indica l'appartenenza a un determinato sottogruppo di interesse.

## Test di ipotesi pre-specificate sugli effetti eterogenei di trattamento

Consideriamo il seguente scenario:

Abbiamo un trattamento binario $W_i$ (ad esempio, ricevere o meno un intervento) e vogliamo studiare come i suoi effetti variano in base all'appartenenza a un gruppo binario $G_i$ (ad esempio, essere "conservatori" o "liberali" sulla base della variabile polviews).

In un contesto di randomizzazione, la relazione tra l'outcome $Y_i$, il trattamento $W_i$ e il gruppo $G_i$ può essere scomposta come:

$$
E[Y_i(W_i) | G_i] = E[Y_i | W_i, G_i] = \beta_0 + \beta_W W_i + \beta_G G_i + \beta_{wg} W_i G_i
$$

Questa scomposizione ci permette di esprimere facilmente gli effetti medi di $W_i$ e $G_i$ sull'outcome $Y_i$ nelle diverse combinazioni di trattamento e gruppo:

$$
\begin{align*}
E[Y_i(1) | G_i=1] &= \beta_0 + \beta_W + \beta_G + \beta_{WG} \\
E[Y_i(1) | G_i=0] &= \beta_0 + \beta_W \\  
E[Y_i(0) | G_i=1] &= \beta_0 + \beta_G \\
E[Y_i(0) | G_i=0] &= \beta_0
\end{align*}
$$

A questo punto, possiamo testare l'ipotesi nulla

$H_0: E[Y_i(1) - Y_i(0) | G_i=1] = E[Y_i(1) - Y_i(0) | G_i=0]$

che si riduce a un test sul coefficiente di interazione $\beta_{WG} = 0$.

Un esempio concreto potrebbe essere testare se l'effetto del trattamento è lo stesso per individui "conservatori" e "liberali".
